---
layout: timeline
category: ""
link: "http://www.mathrubhumi.com/election/2016/kerala-assembly-election/districtwise/kozhikode/article-malayalam-news-1.935425?utm_source=dlvr.it&utm_medium=facebook"
excerpt: ബേപ്പൂരില്‍ എം.മെഹബൂബിനെ മാറ്റി വി.കെ.സി മമ്മദ് കോയയെ സ്ഥാനാര്‍ഥിയാക്കാന്‍ തീരുമാനം.
date: "2016-03-17 15:00 +0530"
published: false
---

ബേപ്പൂരില്‍ എം.മെഹബൂബിനെ മാറ്റി വി.കെ.സി മമ്മദ് കോയയെ സ്ഥാനാര്‍ഥിയാക്കാന്‍ തീരുമാനം. എളമരം കരീം മത്സരിക്കേണ്ടെന്ന് സംസ്ഥാന സെക്രട്ടേറിയറ്റ് തീരുമാനിച്ചതിനെ തുടര്‍ന്ന് പകരം പേര് നിര്‍ദേശിക്കാന്‍ ആവശ്യപ്പെട്ടപ്പോള്‍ കോഴിക്കോട് സഹകരണ ബാങ്ക് മുന്‍ പ്രസിഡന്റ് എം.മെഹബൂബിനെയാണ് ജില്ലാ സെക്രട്ടേറിയറ്റ് നിര്‍ദേശിച്ചത്. എന്നാല്‍ മെഹബൂബിനെതിരെ മണ്ഡലം കമ്മിറ്റിയുടെ എതിര്‍പ്പും ഉയര്‍ന്നു. തുടര്‍ന്ന് മറ്റൊരാളെ നിര്‍ദേശിക്കാന്‍ ജില്ലാ കമ്മിറ്റിക്ക് നിര്‍ദേശം നല്‍കി.

അതനുസരിച്ച് ഇന്ന് ചേര്‍ന്ന ജില്ലാ സെക്രട്ടേറിയറ്റ് യോഗമാണ് വി.കെ.സിയുടെ പേര് നിര്‍ദേശിച്ചത്. എളമരം കരീമിന് മുന്‍പ് ബേപ്പൂരിനെ നിയമസഭയില്‍ പ്രതിനീധീകരിച്ചത് വി.കെ.സിയായിരുന്നു. നിലവില്‍ കോഴിക്കോട് കോര്‍പറേഷന്‍ മേയറായ വി.കെ.സി മത്സരിക്കാന്‍ വിസമ്മതം അറിയിച്ചതായും റിപ്പോര്‍ട്ടുണ്ട്.

സംസ്ഥാന കമ്മിറ്റി വി.കെ.സിയെ സ്ഥാനാര്‍ഥിയായി പ്രഖ്യാപിച്ചാല്‍ പകരം മേയര്‍ സ്ഥാനത്തേക്ക് തോട്ടത്തില്‍ രവീന്ദ്രന്റെ പേരിനാണ് സാധ്യത. 