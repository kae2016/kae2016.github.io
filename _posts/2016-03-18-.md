---
layout: timeline
category: cpm
link: "http://www.mathrubhumi.com/election/2016/kerala-assembly-election/general-news/mukesh-for-kollam-malayalam-news-1.935544"
excerpt: പി.കെ.ഗുരുദാസന്‍ മത്സരിക്കേണ്ടതില്ലെന്ന്  സംസ്ഥാന സെക്രട്ടേറിയറ്റ് തീരുമാനിച്ചതോടെ കൊല്ലത്തെ എല്‍.ഡി.എഫ് സ്ഥാനാര്‍ത്ഥിയായി നടന്‍ മുകേഷിനെ സിപിഎം പരിഗണിക്കുന്നു.
date: "2016-03-17 20:00 +0530"
published: false
title: കൊല്ലത്ത് മുകേഷ് പരിഗണനയില്‍
---

പി.കെ.ഗുരുദാസന്‍ മത്സരിക്കേണ്ടതില്ലെന്ന്  സംസ്ഥാന സെക്രട്ടേറിയറ്റ് തീരുമാനിച്ചതോടെ കൊല്ലത്തെ എല്‍.ഡി.എഫ് സ്ഥാനാര്‍ത്ഥിയായി നടന്‍ മുകേഷിനെ സിപിഎം പരിഗണിക്കുന്നു.

സിപിഎം സംസ്ഥാന സെക്രട്ടറി കോടിയേരി ബാലകൃഷ്ണന്റെ അധ്യക്ഷതയില്‍  ചേര്‍ന്ന ജില്ലാ സെക്രട്ടേറിയറ്റ് യോഗത്തിലും, ജില്ലാ കമ്മിറ്റി യോഗത്തിലും കൊല്ലത്തേക്ക് രണ്ട് പേരുകളാണ് മുഖ്യമായും ഉയര്‍ന്നു വന്നത്. ദേശാഭിമാനി ലേഖകന്‍ ആര്‍.എസ്.ബാബുവിന്റേയും, നടന്‍ മുകേഷിന്റേയും. കോടിയേരി തന്നെയാണ് യോഗത്തില്‍ മുകേഷിന്റെ പേര് നിര്‍ദേശിച്ചത്‌.

ആര്‍.എസ്.ബാബുവിനെതിരെ ചില നേതാക്കള്‍ എതിര്‍പ്പുന്നയിക്കുകയും, മുകേഷിനായി ചില നേതാക്കള്‍ ശക്തമായി വാദിക്കുകയും ചെയ്തതോടെ മുകേഷിന്റെ സാധ്യത ശക്തമായിട്ടുണ്ട്. 

പാര്‍ട്ടി മത്സരിക്കാന്‍ ആവശ്യപ്പെട്ടാല്‍ ആ ദൗത്യം ഏറ്റെടുക്കുമെന്ന് മുകേഷ് അറിയിച്ചതായാണ് സൂചനകള്‍. കൊല്ലത്ത് മുകേഷിനുള്ള വിശാലമായ വ്യ്ക്തി ബന്ധങ്ങള്‍ അദ്ദേഹത്തിന്റെ വിജയം ഉറപ്പിക്കും എന്ന വിലയിരുത്തലാണ് പാര്‍ട്ടിക്കുള്ളത്. 

തിരഞ്ഞെടുപ്പില്‍ സിപിഎം സ്ഥാനാര്‍ത്ഥിയായാണോ മുകേഷ് മത്സരിക്കുക എന്ന കാര്യത്തിലും ഇതിനോടകം ചര്‍ച്ചകള്‍ സജീവമാണ്. സിപിഐ-സിപിഎം നേത്യത്വവുമായി അടുത്ത ബന്ധമുള്ള മുകേഷിന്റെ കുടുംബം ഉറച്ച സിപിഐ അനുഭാവികളാണ്.
