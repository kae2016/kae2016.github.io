---
layout: timeline
date: 2016-03-12 08:00:00 +0530
title: JSS രാജന്‍ബാബു വിഭാഗം NDA ഘടകകക്ഷി
category: nda
link: http://www.mathrubhumi.com/election/2016/kerala-assembly-election/districtwise/alappuzha/jss-rajan-babu-malayalam-news-1.924480
excerpt: ജെ.എസ്.എസ്. രാജന്‍ബാബു വിഭാഗത്തെ എന്‍.ഡി.എ. ഘടകകക്ഷിയാക്കാന്‍ തീരുമാനമായി. 
---

ജെ.എസ്.എസ്. രാജന്‍ബാബു വിഭാഗത്തെ എന്‍.ഡി.എ. ഘടകകക്ഷിയാക്കാന്‍ തീരുമാനമായി. എസ്.എന്‍.ഡി.പി. യോഗം ജനറല്‍സെക്രട്ടറി വെള്ളാപ്പള്ളി നടേശന്റെ സാന്നിധ്യത്തില്‍ ബി.ജെ.പി. സംസ്ഥാന പ്രസിഡന്റ് കുമ്മനം രാജശേഖരനും രാജന്‍ബാബുവും നടത്തിയ ചര്‍ച്ചയിലാണ് തീരുമാനം.
ബി.ഡി.ജെ.എസ്. സംസ്ഥാന ജനറല്‍സെക്രട്ടറി സുഭാഷ്വാസുവിന്റെ കട്ടച്ചിറയിലെ വീട്ടിലായിരുന്നു ചര്‍ച്ച. കേരളത്തില്‍ എന്‍.ഡി.എ. മുന്നണി വിപുലപ്പെടുത്തുന്നതിന്റെ ഭാഗമായാണ് രാജന്‍ബാബു വിഭാഗത്തെ ഘടകകക്ഷിയാക്കിയതെന്ന് കുമ്മനം രാജശേഖരന്‍ പറഞ്ഞു. 

വരുംദിവസങ്ങളില്‍ കൂടുതല്‍ പാര്‍ട്ടികള്‍ മുന്നണിയുടെ ഭാഗമാകും. മാര്‍ച്ച് 15ന് കോഴിക്കോട്ട് ബി.ജെ.പി.യും ബി.ഡി.ജെ.എസ്സും തമ്മിലുള്ള അവസാനവട്ട സീറ്റ് ചര്‍ച്ച നടക്കും.
അതിന് മുമ്പായി ജെ.എസ്.എസ്. ഉള്‍പ്പെടെ മറ്റ് കക്ഷികളുമായുള്ള സീറ്റ്ചര്‍ച്ചകള്‍ പൂര്‍ത്തിയാക്കുമെന്നും കുമ്മനം പറഞ്ഞു. തിരഞ്ഞെടുപ്പില്‍ കേരളത്തിന്റെ വിധി നിര്‍ണയിക്കുന്നത് എന്‍.ഡി.എ. ആയിരിക്കുമെന്ന് വെള്ളാപ്പള്ളി നടേശന്‍ പറഞ്ഞു. 

ജെ.എസ്.എസ്. സംസ്ഥാന ഭാരവാഹികളായ ആര്‍. പൊന്നപ്പന്‍, പ്രേം ഉഷാര്‍, സുധാകരന്‍ പള്ളത്ത്, ബാലരാമപുരം സുരേന്ദ്രന്‍, സജി ബാബു എന്നിവരും ചര്‍ച്ചയില്‍ പങ്കെടുത്തു.


