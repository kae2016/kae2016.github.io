---
layout: timeline
category: official
link: "http://www.janmabhumidaily.com/news387849"
excerpt: കേരളത്തില്‍ മെയ് 16നാണ് വോട്ടെടുപ്പ്. മെയ് 19ന് വോട്ടെണ്ണല്‍. തെരഞ്ഞെടുപ്പ് തീയതികള്‍ പ്രഖ്യാപിച്ചതോടെ മാതൃകാ പെരുമാറ്റച്ചട്ടം നിലവില്‍വന്നു.
date: "2016-03-04 16:00 +0530"
published: true
title: "തെരഞ്ഞെടുപ്പ് തീയതി പ്രഖ്യാപിച്ചു, കേരളത്തില്‍ മെയ് 16"
---

കേരളം, തമിഴ്‌നാട് അടക്കമുള്ള അഞ്ച് സംസ്ഥാനങ്ങളിലെ നിയമസഭാ തെരഞ്ഞെടുപ്പ് തീയതികള്‍ കേന്ദ്രതെരഞ്ഞെടുപ്പ് കമ്മീഷന്‍ പ്രഖ്യാപിച്ചു. കേരളത്തില്‍ മെയ് 16നാണ് വോട്ടെടുപ്പ്. മെയ് 19ന് വോട്ടെണ്ണല്‍. തെരഞ്ഞെടുപ്പ് തീയതികള്‍ പ്രഖ്യാപിച്ചതോടെ മാതൃകാ പെരുമാറ്റച്ചട്ടം നിലവില്‍വന്നു.

കേരളം, തമിഴ്‌നാട്, പുതുശ്ശേരി, പശ്ചിമബംഗാള്‍, ആസാം എന്നീ അഞ്ചു സംസ്ഥാനങ്ങളിലെ നിയമസഭാ തെരഞ്ഞെടുപ്പ് തീയതികളാണ് മുഖ്യതെരഞ്ഞെടുപ്പ് കമ്മീഷണര്‍ നസീം സെയ്ദി ഇന്നലെ വൈകിട്ടോടെ പ്രഖ്യാപിച്ചത്. കേരളം, തമിഴ്‌നാട്, പുതുശേശി എന്നിവിടങ്ങളില്‍ ഒറ്റഘട്ടമായാണ് തെരഞ്ഞെടുപ്പ്. മൂന്നിടത്തും മെയ് 16ന് തെരഞ്ഞെടുപ്പ് നടക്കും. പശ്ചിമ ബംഗാളില്‍ ആറുഘട്ടമായും ആസാമില്‍ രണ്ട് ഘട്ടമായും വോട്ടെടുപ്പ് നടക്കും. അഞ്ചു സംസ്ഥാനങ്ങളിലെ 824 മണ്ഡലങ്ങളിലെ 17,100,17 പേരാണ് വോട്ടര്‍പട്ടികയില്‍ ഇടംപിടിച്ചിട്ടുള്ളത്.

കേരളത്തില്‍ 2,56,08,720 വോട്ടര്‍മാരാണുള്ളത്. 2011ല്‍ 2,29,40,408 ആയിരുന്നു വോട്ടര്‍മാര്‍. 140 നിയമസഭാ സീറ്റുകളില്‍ 14 എണ്ണം പട്ടികജാതിക്കാര്‍ക്കും 2 എണ്ണം പട്ടികവര്‍ഗ്ഗക്കാര്‍ക്കും വേണ്ടി സംവരണം ചെയ്യപ്പെട്ടവയാണ്.