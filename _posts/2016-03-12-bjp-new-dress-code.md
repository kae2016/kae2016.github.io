---
layout: timeline
date: 2016-03-12
category: bjp
title: BJP പ്രവര്‍ത്തകര്‍ക്ക് പ്രത്യേക ഡ്രസ് കോഡ്
source: http://www.doolnews.com/bjp-dress-cod-white-dhothi-shirt-and-cap-566.html
excerpt: ബി.ജെ.പി പ്രവര്‍ത്തകര്‍ക്ക് ഇത്തവണ പ്രത്യേക ഡ്രസ് കോഡ്, വെള്ളമുണ്ടും വെള്ള ഷര്‍ട്ടും കാവി തൊപ്പിയും 
---

തിരഞ്ഞെടുപ്പു പ്രചാരണ രംഗത്തുള്ള പ്രവര്‍ത്തകര്‍ക്ക് ബി.ജെ.പി ഡ്രസ് കോഡ് ഏര്‍പ്പെടുത്തി. ഇത്തവണ വോട്ടുചോദിച്ചെത്തുന്ന ബി.ജെ.പി പ്രവര്‍ത്തര്‍ക്കെല്ലാം ഒരേ വേഷമായിരിക്കും.

വെള്ളമുണ്ടും വെള്ള ഷര്‍ട്ടിനും പ്രവര്‍ത്തകര്‍ മുന്‍ഗണന നല്‍കണമെന്നാണ് നിര്‍ദേശം. പ്രാദേശിക തലങ്ങളില്‍ ബിജെപി പ്രവര്‍ത്തകര്‍ ധരിച്ചുകാണാറുള്ള കാവി മുണ്ടിന് അമിത പ്രാധാന്യം നല്‍കേണ്ടെന്നും നേതൃത്വം പറയുന്നു.

13 മുതല്‍ 20 വരെ സംസ്ഥാനത്തെമ്പാടും നടക്കുന്ന ഗൃഹസന്ദര്‍ശന പരിപാടിയില്‍ മാന്യമായ വസ്ത്രം ധരിക്കണമെന്നാണു നിര്‍ദേശം.  പ്രവര്‍ത്തകര്‍ പതാകയേന്തിയാകും ഗൃഹസന്ദര്‍ശനം നടത്തുക.
ഇതിനായി ഓരോ ബൂത്തുകളിലേക്കും 20 പ്രവര്‍ത്തകര്‍ക്കു ധരിക്കാനാവശ്യമായ സാമഗ്രികളടങ്ങിയ കിറ്റുകള്‍ പാര്‍ട്ടി എത്തിച്ചുകൊടുക്കും.

കാവി തൊപ്പി, താമര പതിച്ച ഷാള്‍, പ്രധാനമന്ത്രി നരേന്ദ്ര മോദി ഉടുപ്പില്‍ കുത്തുന്നതിനു സമാനമായ വെള്ളയില്‍ കറുപ്പുനിറമുള്ള താമര ബാഡ്ജ് എന്നിവയും നിര്‍ബന്ധമായി ധരിച്ചിരിക്കണം.
ആം ആദ്മി പ്രവര്‍ത്തകര്‍ ധരിക്കുന്നതു പോലെയുള്ള തൊപ്പിയില്‍ ‘എല്ലാവര്‍ക്കുമൊപ്പം എല്ലാവരുടെയും വികസനത്തിനു ബിജെപി’ എന്നെഴുതിയിട്ടുണ്ട്. പാര്‍ട്ടി പതാക, നോട്ടിസുകള്‍, ലഘുലേഖകള്‍ എന്നിവയും കിറ്റുകളിലുണ്ട്.

