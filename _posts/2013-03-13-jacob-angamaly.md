---
layout: timeline
date: 2016-03-13 20:00:00 +0530
title: ജേക്കബ് വിഭാഗം അങ്കമാലി സീറ്റിനായി ഒരുമിച്ച് നീങ്ങും
link: http://www.mathrubhumi.com/election/2016/kerala-assembly-election/general-news/kerala-congress-jacob-malayalam-news-1.928312
category : udf
excerpt: കേരള കോണ്‍ഗ്രസ് ജേക്കബ് വിഭാഗം ചെയര്‍മാന്‍ അഡ്വ. ജോണി നെല്ലൂരും പാര്‍ട്ടി ലീഡര്‍ മന്ത്രി അനൂപ് ജേക്കബും തമ്മിലെ ആഭ്യന്തര യുദ്ധത്തിന് താത്കാലിക വിരാമം. 
---

കേരള കോണ്‍ഗ്രസ് ജേക്കബ് വിഭാഗം ചെയര്‍മാന്‍ അഡ്വ. ജോണി നെല്ലൂരും പാര്‍ട്ടി ലീഡര്‍ മന്ത്രി അനൂപ് ജേക്കബും തമ്മിലെ ആഭ്യന്തര യുദ്ധത്തിന് താത്കാലിക വിരാമം. അങ്കമാലി സീറ്റിനു വേണ്ടി ഒരുമിച്ച് പട നയിക്കാന്‍ മൂവാറ്റുപുഴ ടിബിയില്‍ ചേര്‍ന്ന ഇരുനേതാക്കളുടെയും കൂടിയാലോചനയില്‍ തീരുമാനമായി.

പാര്‍ട്ടി ജില്ലാ പ്രസിഡന്റ് വിന്‍സന്റ് ജോസഫ്, ജനറല്‍ സെക്രട്ടറി ടോമി പാലമല എന്നിവരുടെ നേതൃത്വത്തിലാണ് പ്രശ്ന പരിഹാരത്തിനായി ഇരു നേതാക്കളെയും മൂവാറ്റുപുഴ ടിബിയില്‍ ഒരുമിച്ച് ഇരുത്തിയത്.

ഞായറാഴ്ച രാത്രി എട്ട് മുതല്‍ പത്ത് വരെ നീണ്ട കൂടിയാലോചനയില്‍ പ്രശ്നങ്ങള്‍ പരസ്പരം മറന്ന് ഒരുമിച്ച് മുന്നേറാന്‍ ഇരുനേതാക്കളും തീരുമാനിക്കുകയായിരുന്നു.  ജോണി നെല്ലൂര്‍ ഔഷധി ചെയര്‍മാന്‍ സ്ഥാനം രാജിവെയ്ക്കുകയും അനൂപ് ജേക്കബിന്റെ നിലപാടുകള്‍ക്കെതിരെ പരസ്യമായി രംഗത്ത് വരികയും ചെയ്തതോടെയാണ് ആഭ്യന്തര കലാപം പൊട്ടിപ്പുറപ്പെട്ടത്.