---
layout: timeline
date: 2016-03-12 20:00:00 +0530
title: വിഎസിനെ സ്ഥാനാര്‍ത്ഥിയാക്കുന്നതില്‍ സിപിഐ ഇടപെടില്ല
source: http://southlive.in/news-kerala/23823
category : cpi
excerpt: വിഎസിനെ സ്ഥാനാര്‍ത്ഥിയാക്കുന്നതില്‍ സിപിഐ ഇടപെടില്ലെന്നു കാനം രാജേന്ദ്രന്‍; 'സിപിഐഎമ്മിന് അവരുടെ സ്ഥാനാര്‍ഥികളെ തീരുമാനിക്കാനുള്ള സ്വാതന്ത്ര്യമുണ്ട്'
---

വിഎസ് അച്യുതാനന്ദന്‍ മത്സരിക്കുന്നത് സംബന്ധിച്ച കാര്യങ്ങളില്‍ പാര്‍ട്ടി ഇടപെടില്ലെന്ന് സിപിഐ സംസ്ഥാന സെക്രട്ടറി കാനം രാജേന്ദ്രന്‍. സിപിഐഎമ്മിന് അവരുടെ സ്ഥാനാര്‍ഥികളെ തീരുമാനിക്കാനുള്ള സ്വാതന്ത്ര്യമുണ്ട്. വിഎസിന്റെ സ്ഥാനാര്‍ഥിത്വം സംബന്ധിച്ച വിഷയങ്ങളില്‍ സിപിഐ ഇടപെടില്ലെന്നും രണ്ട് തവണ തെരഞ്ഞെടുപ്പില്‍ വിജയിച്ചവര്‍ക്ക് വീണ്ടും സീറ്റ് നല്‍കുന്ന കാര്യത്തില്‍ വിജയസാധ്യത അടിസ്ഥാനമാക്കി അന്തിമതീരുമാനം എടുക്കുമെന്നും കാനം പറഞ്ഞു.

വിഎസ് അച്യുതാനന്ദന്റെ പേര് ഒഴിവാക്കി പാലക്കാട് ജില്ലാ കമ്മറ്റിയുടെ സാധ്യതാ സ്ഥാനാര്‍ത്ഥി പട്ടിക സംസ്ഥാന കമ്മറ്റിയ്ക്ക് നല്‍കിയ പശ്ചാത്തലത്തിലാണ് കാനത്തിന്റെ പ്രതികരണം. നിലവില്‍ വിഎസ് എംഎല്‍എ ആയിരിക്കുന്ന പാലക്കാട് ജില്ലയിലെ മലമ്പുഴ മണ്ഡലത്തില്‍ പാലക്കാട് ജില്ലാ കമ്മിറ്റി അംഗവും സിഐടിയു നേതാവുമായ എ പ്രഭാകരന്റെ പേരാണ് നിര്‍ദ്ദേശിച്ചിട്ടുള്ളത്. മണ്ഡലത്തിലെ വിഎസിന്റെ ചുമതലക്കാരനായിരുന്നു എ.പ്രഭാകരന്‍

കഴിഞ്ഞ തിരഞ്ഞെടുപ്പിലും ആദ്യപട്ടികയില്‍ വി.എസിന്റെ പേരുണ്ടായിരുന്നില്ല. കഴിഞ്ഞ തവണയും എ പ്രഭാകരന്റെ പേരാണ്  മലമ്പുഴയില്‍ ആദ്യം ഉള്‍പ്പെടുത്തിയിരുന്നത്. പിന്നീടാണ് വിഎസ് ഇവിടെ സ്ഥാനാര്‍ഥിയായത്
