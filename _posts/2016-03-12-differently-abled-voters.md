---
layout: timeline
date: 2016-03-12
title: അംഗപരിമിതര്‍ക്ക് പ്രത്യേക പോളിങ് സൗകര്യം  
category: poling
source: http://www.mathrubhumi.com/election/2016/kerala-assembly-election/general-news/article-malayalam-news-1.922731
excerpt: കേരളമടക്കമുള്ള സംസ്ഥാനങ്ങളില്‍ അംഗപരിമിതര്‍ക്കും പ്രത്യേക പരിഗണന നല്‍കേണ്ട വിഭാഗങ്ങള്‍ക്കും പോളിങ് ബൂത്തുകളില്‍ ഇക്കുറി പ്രത്യേക സൗകര്യങ്ങള്‍ 
---

കേരളമടക്കമുള്ള സംസ്ഥാനങ്ങളില്‍ അംഗപരിമിതര്‍ക്കും പ്രത്യേക പരിഗണന നല്‍കേണ്ട വിഭാഗങ്ങള്‍ക്കും പോളിങ് ബൂത്തുകളില്‍ ഇക്കുറി പ്രത്യേക സൗകര്യങ്ങള്‍ ഏര്‍പ്പെടുത്തുമെന്ന് തിരഞ്ഞെടുപ്പ് കമ്മിഷന്‍. സ്ത്രീകള്‍ക്കും പുരുഷന്‍മാര്‍ക്കും വെവ്വേറെ പോളിങ് സ്റ്റേഷനുകളും ക്യൂവും ഉണ്ടാവും.
 
പര്‍ദ ധരിച്ച സ്ത്രീവോട്ടര്‍മാര്‍ കൂടുതലുള്ള പോളിങ് സ്റ്റേഷനുകളില്‍ പോളിങ് ഓഫീസറായി വനിതയെ നിയോഗിക്കും. വോട്ടര്‍മാരെ തിരിച്ചറിയാനും മഷിയടയാളം രേഖപ്പെടുത്താനും വനിതാജീവനക്കാര്‍ ഉണ്ടാവും.

**മറ്റുസൗകര്യങ്ങള്‍**

* പ്രായാധിക്യമുള്ളവര്‍, ശാരീരിക അവശതകളുള്ളവര്‍, ഗര്‍ഭിണികള്‍ തുടങ്ങിയവര്‍ക്ക് പോളിങ് സ്റ്റേഷനില്‍ പ്രത്യേക സൗകര്യം.
* അംഗപരിമിതര്‍ക്ക് പോളിങ് സ്റ്റേഷനുള്ളില്‍ കടക്കാന്‍ മുന്‍ഗണന. ക്യൂവില്‍ നില്‍ക്കേണ്ട. 
* വീല്‍ചെയര്‍ പോളിങ് സ്റ്റേഷനില്‍ അനുവദിക്കും.
* സംസാരത്തിനും കേള്‍വിക്കും ബുദ്ധിമുട്ടുള്ളവര്‍ക്ക് മറ്റ് അംഗപരിമിതര്‍ക്കുള്ള അതേ സൗകര്യം ലഭിക്കും.
* ഏതെങ്കിലും മണ്ഡലത്തില്‍ കുഷ്ഠരോഗികള്‍ക്കുമാത്രമായുള്ള ആസ് പത്രിയുണ്ടെങ്കില്‍ അവിടത്തെ അന്തേവാസികള്‍ക്കായി പ്രത്യേക പോളിങ് സ്റ്റേഷന്‍. സാനറ്റോറിയത്തിലെ ഓഫീസര്‍മാരും ജീവനക്കാരും പോളിങ് ഓഫീസര്‍മാരുടെ ചുമതല നിര്‍വഹിക്കും.
