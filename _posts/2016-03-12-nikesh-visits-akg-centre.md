---
layout: timeline
date: 2016-03-12 16:00:00 +0530
title: നികേഷ് കുമാര്‍ കോടിയേരിയുമായി ചര്‍ച്ച നടത്തി
source: http://www.mathrubhumi.com/election/2016/kerala-assembly-election/nikesh-met-kodiyeri-malayalam-news-1.924657
summary: എം.വി.നികേഷ് കുമാര്‍. സിപിഎം ആസ്ഥാനമന്ദിരമായ എ.കെ.ജി സെന്റെറിലെത്തി സംസ്ഥാന സെക്രട്ടറി കോടിയേരി ബാലകൃഷ്ണനുമായി ചര്‍ച്ച നടത്തി. 
---

നിയമസഭാ തിരഞ്ഞെടുപ്പില്‍ അഴീക്കോട് മണ്ഡലത്തില്‍ എല്‍.ഡി.എഫ് സ്ഥാനാര്‍ത്ഥിയാവുമെന്ന് കരുതപ്പെടുന്ന പ്രമുഖ മാധ്യമപ്രവര്‍ത്തകന്‍ എം.വി.നികേഷ് കുമാര്‍. സിപിഎം ആസ്ഥാനമന്ദിരമായ എ.കെ.ജി സെന്റെറിലെത്തി സംസ്ഥാന സെക്രട്ടറി കോടിയേരി ബാലകൃഷ്ണനുമായി ചര്‍ച്ച നടത്തി. 

അഴീക്കോട് മണ്ഡലത്തിലെ സ്ഥാനാര്‍ത്ഥിത്വം സംബന്ധിച്ച കാര്യങ്ങളാണ് ഇരുവരും തമ്മില്‍ ചര്‍ച്ച ചെയ്തതെന്നാണ് സൂചന. നികേഷിന്റെ പിതാവ് എം.വി.രാഘവന്‍ സ്ഥാപിച്ച സി.എം.പിയുടെ പ്രതിനിധിയായാണ് അദ്ദേഹം മത്സരിക്കാന്‍ ഒരുങ്ങുന്നതെങ്കിലും, പൊതുസ്വതന്ത്രനായി നികേഷിന് രംഗത്തിറക്കാനാണ് സിപിഎം പദ്ധയിടുന്നത്. 

പരമ്പാരഗതമായ ഇടതിനെ പിന്തുണയ്ക്കുന്ന അഴീക്കോട് മണ്ഡലം യുവനേതാവ് കെ.എം.ഷാജിയെ ഇറക്കിയാണ് കഴിഞ്ഞ തവണ മുസ്ലീം ലീഗ് പിടിച്ചടക്കിയത്. മണ്ഡലം നിലനിര്‍ത്തുക എന്ന ദൗത്യം പാര്‍ട്ടി വീണ്ടും എല്‍പിച്ചതോടെ ഷാജി ഇവിടെ പ്രചരണം ആരംഭിച്ചിട്ടുണ്ട്. ഷാജിയില്‍ നിന്നും മണ്ഡലം തിരിച്ചു പിടിക്കാന്‍ വ്യക്തിപ്രഭാവമുള്ള ഒരു സ്ഥാനാര്‍ത്ഥിയെ തേടിയുള്ള ഇടതുക്യാമ്പിന്റെ അന്വേഷണം ഒടുവില്‍ നികേഷ് കുമാറിലാണ് ചെന്ന് അവസാനിച്ചത്. 




